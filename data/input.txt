Hiç şüphe yok ki bilimkurgunun en güçlü türlerinden biridir Zaman Lortları. 
Dizinin ana karakteri Doktor’un da üyesi olduğu bu tür, Doctor Who evrenini şekillendiren etmenlerin belki de en önemlisidir. 
Zaman Lortları (kadınlar için Zaman Leydileri) farklı isimlerle de anılırlar. 
Bunlardan birkaçı Gallifreyliler, Chronarch ve Dominus Temporis’dir. 
Zaman Lortları en çok zaman yolculuğu teknolojileriyle meşhurdurlar. 
Zaman tünellerine duyarlıdırlar. Olan her şeyi, olmuş her şeyi ve olabilecek her şeyi görebilirler. 
Uzun ve destansı bir geçmişe sahiplerdir. Fakat uygarlıkları milyarlarca yıl önce sona ermiştir. 
Zamanın şafağında, uzak bir geçmişte var olmuşlardır. 20.yüzyıl itibariyle, Gallifrey ve üzerinde herhangi bir medeniyetin izi yoktur. 
Zaman Lortlarının zaman yolculuğu yapması ve dış referans noktalarının eksikliğinden dolayı, bazı tarihsel olayları doğru bir şekilde tarihlendirmek mümkün değildir. 
Zaman Lortlarının tarihini, kökenlerini ve evrimlerini incelemek için zamanın ilk dönemlerine, yani ‘Karanlık Çağlar’ adındaki zaman periyoduna gitmek gerekir. 
Karanlık Dönemler, ‘Eski Zamanlar’ ve ‘Pythias Çağı’ olarak da bilinen evrenin ilk çağlarından biridir. 
Bu dönem, ‘İmparatorluklar Zamanı’ ve ‘Kaos Zamanı’ olarak ikiye ayrılır. 
Kısaca bu dönemleri incelemek, bize Zaman Lortlarının nasıl bir çağda evrimleştikleri hakkında bilgi verecektir.

Anchoring of the Thread’den önce evren yapılandırılmamış ve kaotikti. 
Belirli fizik kurallarından yoksun, büyünün ve kaosun hakim olduğu evrende sadece sonsuz olasıklıklar vardı. 
Zaman Lortlarının büyük aileleri bu durumdan rahatsızdı ve ortaya bir fikir atıldı. 
Spiral Politic olarak da bilinen Web of Time, Zaman Lortlarının büyük aileleri tarafından oluşturuldu. 
Bu yapının amacı kaosa düzen getirmek, zamanı belirli bir şekle oturtmaktı. 
Zaman Lortları bu planda başarılı oldular ve bu yapının inşasından sonra evren ve zaman düzenli bir hale büründü; evrene fizik kuralları hakim oldu. 
Web of Time, evrenin temel parçası olmayıp sadece bir meta-yapıdır. 
Bu bilgilerin hepsi Rassilon’un Kara Parşömenleri isimli bir kaynaktan alınmıştır. 
Doktor’un dönemi itibariyle bu kaynağa erişmek yasaklanmıştır. 
İmparatorluklar Zamanında, ‘Gölge Halkı’ olarak bilinen Gallifreyliler büyünün sıcak karanlığı ve bilimin soğuk ışığı arasında sıkışıp kalmışlardı. 
Büyü, Gallifreyli kültürüne uzun bir zaman boyunca hakim olmuştu. 
Fakat yine de bu dönemde Gallifrey teknolojisinin gelişimi eşsizdi. 
Örneğin, bir Zaman Lordu casusu Doktor’a ‘’Evren şu anki boyutunun yarısında iken Gallifrey Transmat teknolojisi mükemmelleştirilmişti.’’ demiştir. 
Transmat ve diğer yıldızlararası yolculuk teknolojileriyle güçlenen Gallifreyliler bu dönemde evrene yayıldılar ve birçok yeni türle temas kurdular.

Temas kurdukları türere karşı çok barışçıl bir tutum sergilemeyen Gallifreyliler, onları fethetmeye çalıştı. 
Fethedemedikleri türlere ise çobanlık ederek ‘Toy İmparatorluklar’ adında bir ittifak kurdular. 
Bu ittifak evrenin kaderine doğrudan etki etmiştir. Bundan sonra da kolonileri tüm galaksiye yayıldı. 
Yine bu dönemde Gallifreyliler, Racnoss türüne karşı devasa bir savaşa girdiler. 
Bu savaşın iki önemli sonucu vardır. 
1. sonuç Racnoss türünün neredeyse tamamen yok olması, 2. sonucu ise ‘Huon Enerjisini’ kullanarak ilk zaman yolculuğu cihazlarının geliştirilmesidir. 
Ayrıca yine bu dönemde Gallifreyliler, ‘Old Ones’ olarak bilinen evrenin en eski türlerine karşı da savaşmışlardır. 
Gallifreyli kolonilerinde, her ne kadar bazı kişiler tarafından karşı çıkılsa da, kölelik oldukça yaygın bir durumdu. 
Bu zamanlarda Gallifrey, Pythiayalar tarafından yönetiliyordu. Pythia bir kişi olmayıp bir tür unvandır. 
Tüm Pythia’lar kadındır. Bu dönemlerde anaerkil bir toplum yapısı bulunmaktadır. 
Pythia’lardan sonra yönetimine Rassilon geçmiş ve anaerkil düzeni yerle bir etmiştir. 
Ayrıca tüm Pythia’lar büyü gücüne sahiptir. 
Pythia’lar, Gallifreydeki mistisizmi sürdürdüler ve aklın kullanımına karşı çıktılar. 
Bir süre sonra ‘Sezgisel Devrim’ gerçekleşti. 
Akıl ve bilim ön plana çıktı.

Bu devrimden en güçlü olarak çıkan kişi Rassilon’dur. 
Bu dönemde birçok Gallifreyli, Menti Celesti’lere taptılar. 
Mennti Celestiler, Eternals adındaki bir türdür. 
Bu türün üyeleri arasında Acı, Ölüm ve Zaman da vardır. 
Gallifrey kültüründe rahipler, keşişler ve Kilisenin Gardiyanları önemli bir yere sahipti. 
Zaman Lortlarının yükselişinden sonra hepsi önemini yitirdi. 
Anchoring of the Thread dönemine gelecek olursak; bu dönemde tüm evreni etkileyen çok önemli olaylar olmuştur. 
Bu dönemde yeni kültürler evrimleşmeye başladıkça kendi anlayışlarını ve evren üzerinde kendi anlamlarını empoze etmeye başladılar. 
Bunun sonucunda ise kesin bir sistem ortaya çıktı. 
Bu türler, Gallifreylilere göre oldukça farklı olduğundan, onların toplanmış tarihlerinin İmparatorluğa saldırmasından korkuldu. 
Gerçekten, bazı sınıflandırılamaz olaylar gelecekte görüldü ve bu dönemde ilk zaman yolculuğu taşıtları yapıldı ve bu olayları önlemek için önlemler alındı. 
İlk zaman makinesi olan Time Scaphe teknolojik olarak değil psişik olarak çalışıyordu. 
Tabii bu sıralarda Archons adındaki bir tür, Gallifreylilerin zaman yolculuğunu kendileri icat etmediklerini, Archonslara savaş açıp bunu çaldıktan sonra bulduklarını iddia ettiler. 
Problemi çözmek amacıyla Rassilon, rasyonel bir hale getirmeye karar verdi. 
Anchoring of the Thread’i uygulayan Gallifreyliler kendilerinin merkezinde olduğu bir tarih yarattılar. 
Onların yasaları zamanın yasaları ve fizik haline geldi. 
Bu çoğu uygarlığın kitleler halinde ortadan kalkmasına ve Pythia’nın önsezi yeteneklerini kaybederek güçsüzleşmesine neden oldu ve Kaos Zamanı başladı.

https://www.bilimkurgukulubu.com/televizyon/dizi/zaman-lortlari/